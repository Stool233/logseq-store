- 树敛若何，而天下归之？
	- 天下非一人之天下，乃天下之天下也。同天下之利者，则得天下；擅天下之利者，则失天下。天有时，地有财，能与人共之者，仁也；仁之所在，天下归之。免人之死，解人之难，救人之患，济人之急者，德也；德之所在，天下归之。与人同忧、同乐、同好、同恶者，义也；义之所在，天下赴之。凡人恶死而乐生，好德而归利，能生利者，道也；道之所在，天下归之。
- 天下熙熙，一盈一虚，一治一乱，所以然者何也？其君贤不肖不等乎？其天时变化自然乎？
	- 君不肖，则国危而民乱；君贤圣，则国安而民治。祸福在君，不在天时
- 君国主民者，其所以失者何也？
	- 不慎所与也。人君有六守、三宝
		- 六守何也？
			- 一曰仁，二曰义，三曰忠，四曰信，五曰勇，六曰谋：是谓六守
				- 慎择六守者何
					- 富之，而观其无犯；贵之，而观其无骄；付之，而观其无转；使之，而观其无隐；危之，而观其无恐；事之，而观其无穷。富之而不犯者，仁也；贵之而不骄者，义也；付之而不转者，忠也；使之而不隐者，信也；危之而不恐者，勇也；事之而不穷者，谋也。
		- 敢问三宝
			- 大农、大工、大商，谓之三宝。农一其乡，则谷足；工一其乡，则器足；商一其乡，则货足。三宝各安其处，民乃不虑。无乱其乡，无乱其族。臣无富于君，都无大于国。
- 赏所以存劝，罚所以示惩。吾欲赏一以劝百，罚一以惩众，为之奈何？
	- 凡用赏者贵信，用罚者贵必。赏信罚必于耳目之所闻见，则所不闻见者，莫不阴化矣。夫诚，畅于天地，通于神明，而况于人乎！
- 王者举兵，欲简练英雄，知士之高下，为之奈何？
	- 夫士外貌不与中情相应者十五：有贤而不肖者，有温良而为盗者，有貌恭敬而心慢者，有外廉谨而内无至诚者，有精精而无情者，有湛湛而无诚者，有好谋而无决者，有如果敢而不能者，有悾悾⑦而不信者，有恍恍惚惚⑧而反忠实者，有诡激⑨而有攻效者，有外勇而内怯者，有肃肃⑩而反易人者，有嗃嗃而反静悫者[11]，有势虚形劣而外出无所不至、无所不遂[12]者。天下所贱，圣人所贵。凡人莫知，非有大明，不见其际，此士之外貌不与中情相应者也。
		- 何以知之？
			- 知之有八征[13]：
				- 一曰问之以言，以观其辞；
				- 二曰穷之以辞，以观其变；
				- 三曰与之间谍，以观其诚；
				- 四曰明白显问，以观其德；
				- 五曰使之以财，以观其廉；
				- 六曰试之以色，以观其贞；
				- 七曰告之以难，以观其勇；
				- 八曰醉之以酒，以观其态。
			- 八征皆备，则贤、不肖别矣。
			-